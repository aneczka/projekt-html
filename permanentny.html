<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <title>makijaż permanentny</title>
  <meta content="text/html; charset=utf-8" http-equiv="content-type"> 
  <link rel=StyleSheet href="strona.css"  type="text/css">
</head>
<body>
<div id="tlo">
<div id="header">

    <ul id="menu"> 
    <li><a href="index.html">strona główna</a></li>
    <li><a href="zabiegi.html">domowe zabiegi</a></li>


    <li> <a href="#">Makijaż</a>
      <ul>
      <li><a href="makijazdzien.html">makijaż na dzień</a></li>
      <li><a href="makijaz_wieczorowy.html">makijaż wieczorowy</a></li>
      <li><a href="okazjonalny.html">makijaż okazjonalny</a></li>
      <li><a href="permanentny.html">makijaż permanentny</a></li>
      <li><a href="mineralny.html">makijaż mineralny</a></li>
    </ul>
  </li>
    
    <li> <a href="#">Inne</a>
      <ul>
      <li><a href="kosmetyczka.html">Twoja kosmetyczka</a></li>
      <li><a href="porady.html">makijaż-porady</a></li>
      <li><a href="grzechy.html">10 grzechów głównych</a></li>

      </ul>
    </li>
  
    <li><a href="formularz.html">formularz zgłoszeniowy</a></li>
</ul>
<div id="instruktaz">
 <h2> Makijaż permanentny </h2>
 <h4 id="podtytul">- prawdy i mity</h4>
<div id="permanentny">
W porannym pośpiechu, gdy liczy się każda minuta, nie tracimy czasu na makijaż. Nie trzeba go zmywać, można się z nim kąpać. Brzmi wspaniale, ale... I to "ale" nas niepokoi, bo mówi się również, że makijaż permanentny, zwany trwałym, ma wiele wad.
</div>

<h3><span class="prawda">Makijaż permanentny to po prostu tatuaż.</span> </h3>

Prawda. Jest to rodzaj tatuażu, tylko nie wykonuje się go barwnikami chemicznymi, lecz ziołowymi i wprowadza się je znacznie płycej niż w przypadku tradycyjnego tatuażu (tylko do drugiej-trzeciej warstwy naskórka).

<h3><span class="prawda">Nie każdy może poddać się makijażowi permanentnemu.</span></h3>

Prawda, ale... Przeciwwskazań do jego wykonania nie jest wiele. Nie powinny go wykonywać osoby z chorobą nowotworową, zaawansowaną cukrzycą, kobiety w ciąży i karmiące piersią. Nie jest też wskazany dla osób z nadwrażliwością na ból. Muszą również z niego zrezygnować (do momentu całkowitego wyzdrowienia) osoby z aktywną opryszczką i cierpiące z powodu infekcji.

<h3><span class="falsz">Do zabiegu trzeba się specjalnie przygotować.</span></h3>

Nieprawda. Jedynie przed wykonaniem makijażu trwałego ust powinno się przez trzy dni przed zabiegiem i trzy dni po zabiegu przyjmować lek przeciw opryszczce (Heviran). Preparat ten musi nam przepisać lekarz.

<h3><span class="prawda">Makijażem permanentnym można poprawić defekty urody.</span></h3>
Prawda. Można wyregulować nierówne kontury (np. ust czy brwi), zniwelować asymetrię. Można nawet zatuszować odbarwienia na ciele (spowodowane bielactwem) czy wyretuszować blizny i przebarwienia, ale w tym specjalizują się tylko niektóre gabinety.

<h3><span class="prawda">Zabieg jest bolesny.</span></h3>

Prawda. By wykonać trwały makijaż, specjalistka musi wielokrotnie nakłuć skórę igłą, a nie każdy jest na to odporny. Zawsze jednak nakłuwane miejsca wcześniej się znieczula (kremem znieczulającym Emla). Makijaż ust najlepiej przeprowadzać w znieczuleniu dentystycznym, które dodatkowo obkurcza naczynka i hamuje krwawienie.

<h3><span class="prawda">Makijaż trwały powinien dużo kosztować - niska cena może świadczyć o złej jakości zabiegu.</span></h3>

Prawda. Ma to związek z jakością barwników i sprzętu, z którego korzysta specjalistka podczas zabiegu.

<h3><span class="falsz">Zabieg trwa bardzo długo.</span></h3>

Nieprawda. "Umalowanie" każdego elementu (brwi, powiek czy ust) zajmuje około godziny. Jeśli ktoś chce, można od razu wykonać wszystkie trzy zabiegi.

<h3><span class="prawda">Przed makijażem trwałym wykonuje się zwykły makijaż "na brudno"</span>.</h3>

Prawda. Taka "przymiarka" pozwala sprawdzić, jak będziemy wyglądać w nowym makijażu. Potem specjalistka starannie zmywa zwykły makijaż, dokładnie dezynfekuje skórę i wykonuje taki sam - trwały.

<h3><span class="prawda">Makijaż trwały powinno się wykonywać wyłącznie u specjalistów z certyfikatem.</span></h3>

Prawda. A na dodatek w renomowanym gabinecie. Wiadomo, że wykwalifikowany specjalista z dużym doświadczeniem nie zrobi nam krzywdy, a użyte barwniki będą najlepszej jakości.

<h3><span class="prawda">Podczas zabiegu można zarazić się niebezpiecznymi wirusami.</span></h3>

Prawda. Jeśli zabieg przeprowadza się w niezbyt sterylnych warunkach, taka możliwość istnieje. Jeżeli jednak zabieg jest wykonywany sterylną igłą, zdezynfekowana jest również końcówka urządzenia i skóra, a osoba, która zabieg przeprowadza, ma na rękach jałowe rękawiczki - nic nam nie grozi.




<a id="do_gory" href="#header"><img id="gora" src="images/do_gory.jpg" alt="strzałka"></a>


</div>
</div>
</div>
</body>
</html>
